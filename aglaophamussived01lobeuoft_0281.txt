oRPHICA. 265

thium compositus est. Quibus omnibus confirma-
tur, illum furorem, quo incitati homines singu-
lari quodam deorum munere futura cernunt sic
ut praesentia, ab homericis vatibus prorsus ab-
esse. Delphis quidem deus ipse consulentibus in-
certum quomodo respondisse dicitur od. vm. 79.
sed a Jove Dodonaeo oracula eadem ratione, ⁸qua
aliquot seculis post in luco Deliaco, edita credo,
interpretibus Sellis, gente fera et silvestri, nullo·-
que divino instinctu mota sed diuturna fatidicae
arboris observatione, quid cuique significaretur,
scire edocta.

Ceterum heroicorum vatum nonnulli regibus
affinitate conjuncti aut ipsi reges fuere, ut Me-
lampuS, AmphiarauS, Helenus, quibus Cicero de
Divin. I. 40. Amphilochum et Mopsum Argivo-
rum principes adjungit, nec tamen efficit, quod
persuadere conatur, omnino apud veteres, qui
rerum potirentur, eosdem auguria tenuisse [ἢ]
Nam pleraque pars augurum vitam privatam age-
bant, vagi et liberi, sicut cantores, medici, fabri
et ceteri ὃημιοεργοί, quibus nominatim aggregan-
tur Od. XVII. 542. et quanquam eorum monitis
saepe obtemperatum est, tamen non summam
omnium apud omnes auctoritatem fuisse, exem-
plo sunt Hector Π. XII. 237. Priamus XXIV. 221.
et Telemachus od. 1. 415. augurum et conjecto-
rum responsa ingenuo fastidio repudiantes. Nec

[ii] Strabo XVI. 762. διὰ τοῦτο καὶ οἱ μάντεις ἐτιμῶντο, ὥςτε
καὶ βασιλείας ἀξιοῦσθαι - τοιοῦτος δὲ ὁ Ἀμφιάρεως καὶ ὁ Τροφώ-

νιος καὶ ὁ Ὀρφεὺς καὶ ὃ Μουσαῖος καὶ ὁ παρὰ Γέταις θεός. Ita se
res habet3 barbari vatibus servierunt, non Graeci.

