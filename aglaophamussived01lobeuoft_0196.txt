180 LIBER PRIMUS.

intersit, etsi arte comprehendi non potest, tamen
unusquisque peritorum intelligit.

ξ. 22.

Longa haec fuit ab instituto cursu digressio
sed ad explicandum, quae exorsi sumus,· neces-
saria. Nam si apparet veteres archaeologos in
interpretandis majorum institutis haud aliter ver-
satos esse quam in poetarum fabulis interpretes
allegoricos, hinc concludere possumUS, omnia illa,
quae in mysteriis tradita esse dicuntur, non tra-
dita esse sed a spectatoribus excogitata, sicut sen-
tentiae Pythagoricae, Platonicae, Stoicae, quas in
Homeri carminibus legi affirmant Allegoretae, non
poetae sunt effata sed ipsorum interpretamenta.
Sacerdotes, periegetaS, aedituos nonnulla priva-
tim subministrasse sacricoliS, non negaverim, sed
potius ita contendam, sacrorum opertorum rituS,
quo occultiores essent et insolentiores, eo magis
tum spectatores ad causas indagandas> excitasse,
tum illos, quorum intererat, ne quid earum re-
rum nescire viderentur, ad comminiscendas sa-
crorum causas fecisse promtiores, Haec autem ’
omnia, quaer initiati vel a sacerdotibus accepe-
runt, vel conjectura augurati sunt, qualia demum
fuere, quam pusilla et puerilia! Vino libidinem
incitari, mortales frugibus et fructibus victitare,
veris initio agros efflorescere, autumno exacto de-
florescere, haeccine sunt illa Pelasgicorum philo-
sophorum sancta et augusta mysteria, quae soli

