ELEUSINIA' 9

vel sacerdotum· colloquiis inducti 1 sunt3 pleraque
non de Eleusiniis scripta sunt sed de mysteriis
privatiS‚ quorum antistites, quum ‘paucos haberent
nec semper eosdem auditores, omnia ad suum
arbitrium et·- ad gustum audientium componere
poterant3 quod eos saepe fecisse multaque· ex
philosophorum disputationibus assumta venditasse
pro suiS, alio loco declarabitur. Quod ad pri-
mum genus attinet, inconsiderate faciunt, qui
quum' admirationis illius multae variaeque reddi
possint rationes, unam praeoptant atque propriam
et praecipuam mysteriorum laudem in praecepto-
rum salutarium traditione positam esse quasi suo
jure sumunt. Ex ceteris testimoniis ad summam
quaestionis nihil proficimus, Nam quid initiati
pro se quisque de sacrorum rituum et symbolo-
rum significatione* suspicati sint aut quid sacer-
dotes ante et post peracta solemnia cum hospi-
tibus disseruerint, aut mysteriorum trivialium
magistri quas dapes asseclis suis apposuerint, nec
sciri potest, nec quaerere vacat. Id enim tam
varium, inconstans et mutabile fuit, quam erat
ipsa hominum voluntas et temporum ratio et
doctrinarum omnium imprimisque philosophiae in
quaque aetate habitus et color. Nos enimvero
certam et constantem disciplinae arcanae formu-
lam quaerimus sive memoria hominum custodi-
tam sive‚ quod optabiliuS‚ ex vetustate librorum
sacerdotalium depromtam‚ certe quidem exemtam
ab Hierophantarum arbitrio, publicaque auctori-
tate sancitam. Sed talis formulae, si omnia per-

