674 LIBERSECUNDUS.

ponamus animo veterum Dicelistarum ludicra,
quaeque peregrinatores de gentium barbararum
‘ spectaculis narrare solent3 tum denique intellige-
mus, quae diebus profestis serio agi tractarique
solent, eadem feriatis per ludum jocumque effin-
gi, scholas, judicia, furta, pugnas funerumque
pompas et nuptiarum. Verum id optime perspici
potest ex luculenta Xenophontis narratione Anah.

VI. l. 5. cf. Max. Tyr. XXVIII. 4. 58. qua Thra· ’

cum et Aenianum saltationes convivales describit:
Primum procedunt aliquot armati in medium,
quasi diversarum partium milites3 signo dato con-
curritur ; unus cadit vulnere mimico et effertur pro
mortuo; hic fabulae exitus. Ecce ingreditur alius
aratorem agens sed item armis instructus adver-
sus praedonum impetus, quorum unus m‘ox su-
pervenit et posteaquam utrinque pugnatum quan-
tum satiS, abducit victum cum jumentis agrico-
lam. Num dubitari potest, quin haec et similia
argumenta etiam diebus festis explicata fuerint'l
Athenienses quidem quum Dipo’lia celebrarent,
, hunc morem tenuisse feruntur: posteaquam ex
pluribus bubus aram adactis is, qui primus hor-
deum delibasset, securi ictus cecidit, percussor
hostiae, velut ingenti scelere commisso, in fugam
se conjiciebat, unde retractus cum reliquis sacri
administris —ad judicium deducebatur; tunc unus
alteri culpam tribuere, hydrophoroe sabro qui se-
cespitam acuisset, hic cultrario, cultrarius secespi-
tae, quae quum crimen diluere non posset, judi-
cum sententiis damnata et in mare abjecta est.

