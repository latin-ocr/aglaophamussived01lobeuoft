40 meaa PRIMUS.

communis mos sacrorum erat. Quae autem quarto
loco commemoratur coronae impositio et sacrorum
cum aliis communicatio, ea vero certissimum ar-
gumentum praebet Thoonem non de Eleusiniis sed
de privatis loqui mysteriiS, quorum antistites titu-
lum et munia Hierophantarum et Daduchorum con-
ferre poterant quibus commodum videretur ‚ sicut
hodie Superiores qui dicuntur in mysteriis neote-
ricis ad dignitates clericales et saeculares promo-
vent quos volunt. Ac si vel maxime de Eleusi-
niis scripsisset ista Theo, quaererem tamen eadem
quae supra; unde intelligi potest, ex initiatorum
turba duntaxat aliquos secretorum omnium con-
scios factos esse, reliquos in secundis tertiisque
constitisse? Gradatim sacra percipi dicit et ex in-
tervallo. Quid ad rems.l Nemo non eo, quo in-
tendit, per gradus pervenit. Hoc enimvero quae-
ritur, utrum vulgus initiatorum et quicunque di-
viniori doctrinae inhabiles reperti essent, rudi-v
mentis quibusdam leviter imbuti circa initia sub-
stiterint an (quod etiam atque etiam confirmo)
omnino omnibus, qui quidem nihil gravius com-
misissent, sapientiae istius penetralia reserata et
popularis religionis vanitates detectae fuerint. Id
nisi probaverint mysteriorum admiratores, quod
probari prorsus non potest, paucis expertae vir-
tutis et prudentiae viris veram dei colendi scien-
tiam traditam esse, totam istam doctrinae mysti-
cae jactationem ad nihilum recidere necesse est.
Superest unus Olympiodori locus (Saintes
croix p. 393.) quem primus casaubonus in noti-

